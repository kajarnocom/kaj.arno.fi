---
title: "TFiF"
date: "2023-01-06"
images: ["/images/tfif.png"]
make_image_small: "Yes"
---

<!-- ![TFiF-bild](/images/tfif.png#floatright) -->
<!-- http://www.ebadf.net/2016/10/19/centering-images-in-hugo/#the-solution -->

Tekniska Föreningen i Finlands medlemstidning publiceras på [TFiF.fi](https://tfif.fi). På denna sida förtecknas Kajs TFiF-kolumner, sedan början av 2022 (efter att [_Affärsmagasinet Forum_](https://forum-mag.fi) nedlades 2021; där skrev Kaj [över 100 kolumner](https://forum-mag.fi/kaj-arno)).

### Om _Affärsmagasinet Forum_

1. **Balsamering av Forum** (https://tfif.fi/balsamering-av-forum/) 04.03.2022  
    _Forum är död. Länge leve Forum! Affärstidningen Forum kan blicka tillbaka på en stolt historia. Hela 54 årgångar från 1968 till 2021._

### Om världspolitik: Europa, Ukraina

2. **Europa försvaras i Ukraina** (https://tfif.fi/europa-forsvaras-i-ukraina/) 08.04.2022.  
	_**Slava Ukraini**, skrev jag i Forums augustinummer 2021 (https://forum-mag.fi/slava-ukraini/) och illustrerade landets försvarsvilja med intryck från ett restaurangbesök i Lviv. Jag gjorde ett första tafatt försök att lansera stridsropet **Putin huilo** (https://abounderrattelser.fi/putin-huilo-slava-ukraini/) och beskrev ett europeiskt land som på olika sätt tog avstånd från Ryssland._

3. **Tyskland och omvända världen** (https://tfif.fi/tyskland-och-omvanda-varlden/) 09.11.2022  
   _Det är inte länge sedan Tyskland var en förebild för resten av Europa, speciellt i Finland. Kanske landet sågs som lite arrogant i sin självgodhet, men i Tyskland fungerade saker. Ekonomin ångade på, tysk kvalitet uppskattades överallt._

### Om bemärkta ingenjörer och arkitekter

4. **Finlandssvenska tekniker** (https://tfif.fi/finlandssvenska-tekniker/) 10.05.2022.    
   _Är bokserien ”Finlandssvenska tekniker” dig obekant, är det hög tid att ändra på saken. Plöjer du igenom denna inlaga, blir du klok på vad TFiF har att göra med hamnen i Mariupol och attentatet mot tsar Alexander III den 29.10.1888, i Borki utanför Charkiv. Orterna spelar en roll inte bara i dagsnyheterna, utan i  TFiF:ens digitaliseringsprojekt (https://sv.wikipedia.org/wiki/Wikipedia:Projekt_Fredrika/Finlandssvenska_tekniker) för bemärkta TFiFare under gångna sekel._ – se [uppföljning 27.12.2022](https://tfif.fi/finlandssvenska-tekniker-erovrar-wikipedia/).
4. **En minnesruna över en förebild, fux 1949** (https://tfif.fi/en-minnesruna-over-en-forebild-fux-1949/) 28.04.2023
   _Jämställdheten har nått en lång väg, och i Finland har vi börjat tidigt – med kvinnlig rösträtt 1906. Ibland kan en påminnelse om livets ändlighet ge inspiration och impuls till mer personliga reflexioner kring temat. Jag tillägnar denna spalt min faster **Lisa Charlotta Karlsson**, 10.3.1931-2.4.2023._

### Om plottrar som exempel på dålig produktutveckling

5. **Kundbehov och arrogans** (https://tfif.fi/kundbehov-och-arrogans/) 17.08.2022  
   _I skrivande stund är det högsommar. Vi är exakt i mitten av augusti, och termometern visar 25° i Nagu yttre skärgård. Ett bra tillfälle att ta fritidsbåten som ett use case för hur IT-bolag vansköter PM och UX. Eller, på svenska, hur arroganta tillverkare av modern navigationsteknik saknar förståelse för vad båtägaren behöver och hur behovet bäst tillfredsställs. Kunden pungslås på pengar även till sjöss._

### Politik

6. **Jämställdhet** (https://tfif.fi/jamstalldhet/) 03.10.2022  
   _TFiFs verksamhetsledare bad mig tycka till kring temat jämställdhet i arbetslivet och hemma, balanserat arbetsliv, prioriteter i livet, familj och småbarn, och jag tar lyra på bollen. Det lär ska finnas ett nytt familjeledighetsbeslut i Finland, men som i 20 år bosatt i Tyskland tar jag i stället avstamp i min egen familjesituation och livserfarenhet._

### Teknologföreningens nya hus (och penninginsamling)

7. **TF samlar in pengar – även av dig!** (https://tfif.fi/tf-samlar-in-pengar-aven-av-dig/) 16.09.2022  
   _Ibland kan man missbruka sina privilegier, i varje fall om ändamålet är gott. Mitt privilegium är att få skriva spalter för TFiF, och ändamålet är Teknologföreningens penninginsamling för sitt nya hus i Otnäs. Och mitt missbruk är att väcka ditt intresse, klämma på ditt samvete och be dig lätta på din penningpung eller ditt aktieinnehav._